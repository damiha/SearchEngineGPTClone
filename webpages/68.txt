I Giotto di Bondone  (c. 1267[a] – January 8, 1337)  a kilala king lagyung  Giotto  at milikas king Latin antimong Giottus, metung yang pintor ampong arquitectong Italianu ibat king  Florencia anyang tauli nang dake ning Edad Media. Megobra ya anyang panaung Gothic ampong Proto-Renaissance.[1] Sinulat ning kapanaun nang Giotto, ing banquero ampong talasulat cronica o amlat a i Giovanni Villani, a i Giotto ing "pekamatenakan king pamamintura anyang panaun na, a ginulis kareng figurang balamu king kalikasan" ampo king kayang ikilalanan ning maldang "tenakan ampong kabiasnan".[2] Agpang kang Giorgio Vasari, malinong dinayu ya I Giotto king dominanting estilong Bizantino at inumpisan ne ing "mapiang kalalangan ning pamamintura anti ing balu tamu ngeni, ing pamangulis a matapat ibat king bie, bageng maygit da nang adwang dalan a banwang e ra dininan ulaga".[3]

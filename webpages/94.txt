Pitor.
Giotto di Bondone a l'era nà vers ël 1266 a Colle di Vespignano.

Conforma a Vasari, Giotto a l'é formasse sota Cimabue.
Apress ël 1292 a smija ch'a l'abia travajà an sël cantié dla basìlica d'Assisi, peui a l'é stàit a Roma, Pàdoa, Rìmin, Nàpoli, Milan, con vàire passage a Firense.
Ambelelà a l'é anscrivusse a la corporassion dij Médich e spessiari, che da col moment a acetava ëdcò d'artista.

Dël 1334 a l'é stàit nominà mèistr architet ëd la catedral ëd Firense, sucedend a Arnolfo di Cambio, e a l'ha travajà a la costrussion dël cioché, euvra seghità da Andrea Pisano e Francesco Talenti.
A l'é mòrt a Firense dël 1337.

Giotto a l'é considerà ël pare dla pitura moderna.
Rompend con la tradission bisantin-a, l'artista a l'ha un pòst singolar ant la corent ëd l'art gòtica ossidental.
